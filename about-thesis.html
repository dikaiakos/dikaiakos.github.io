<!DOCTYPE html PUBLIC "-//w3c//dtd html 4.0 transitional//en"><html><head>   <title>Thesis Guidelines</title></head> <body>       <center>  <table>   <tbody>      <tr>   <td valign="CENTER">                     <center><img src="img/ucy-cs-logo.jpg" height="91" width="94">        </center>   </td>    <td valign="CENTER">                     <center>                     <h1> ΠΑΝΕΠΙΣΤΗΜΙΟ ΚΥΠΡΟΥ</h1>        </center>                        <div align="Center">      <h2> ΤΜΗΜΑ ΠΛΗΡΟΦΟΡΙΚΗΣ</h2>   </div>      </td>    </tr>  </tbody></table><div align="Center">   </div></center>      <center>   <h3> Μάριος  Δικαιάκος<br>     Καθηγητής</h3> </center>      <center>     <h3> ΣΧΕΤΙΚΑ ΜΕ ΠΤΥΧΙΑΚΕΣ και ΜΕΤΑΠΤΥΧΙΑΚΕΣ ΔΙΑΤΡΙΒΕΣ</h3>   <hr width="100%" size="2" align="Left"><br>  </center>   <div align="Center">  <div align="Left">  <p><font color="#006600"> Πριν επιλέξετε το θέμα της πτυχιακής   σας εργασίας, είναι σκόπιμο να προβληματισθείτε σχετικά με το νόημα αυτής   της εργασίας. Ποιός είναι ο στόχος μιας τέτοιας εργασίας και πως θα κρίνετε   αν πετύχατε τον στόχο σας όταν την ολοκληρώσετε και την καταθέσετε για έγκριση;<br>   </font></p>  <p><font color="#006600">H διατριβή αποτελεί αυτόνομη εργασία περίπου 50 σελίδων. H εκπόνησή της δίνει  την ευκαιρία στους τελειόφοιτους να πραγματοποιήσουν πρωτότυπη ερευνητική εργασία σε  θέμα  δικής τους επιλογής, υπό την καθοδήγηση ενός μέλους του ακαδημαϊκού προσωπικού. Στο πλαίσιο της προετοιμασίας της διατριβής, ο φοιτητής αναμένεται να αποκτήσει επιστημονική ωριμότητα, αυτοπειθαρχία, δυνατότητα αυτοτελούς επιστημονικής εργασίας, ανεξάρτητη κρίση και αυτοπεποίθηση. </font></p>  <p><font color="#006600">Kατά την διαδικασία κρίσης της διατριβής, στο τέλος του ακαδημαϊκού έτους, εξετάζεται τόσο η ποιότητα του αποτελέσματος (επιστημονική μέθοδος που ακολουθήθηκε στη διατριβή, αρτιότητα αποδείξεων και κειμένου, πληρότητα βιβλιογραφικής μελέτης και βαθμός κατανόησης της σχετικής βιβλιογραφίας, σημαντικότητα επιστημονικών συμπερασμάτων) όσο και η ωριμότητα που επέδειξε ο τελειόφοιτος στη διαδικασία εκπόνησης και υποστήριξης τής διατριβής του. </font></p>  <p><font color="#006600">Oι φοιτητές πρέπει να είναι ιδιαιτέρως προσεκτικοί για την τήρηση των κανόνων ακαδημαϊκής ηθικής, ιδιαιτέρως σε θέματα αντιγραφών και προστασίας της πνευματικής ιδιοκτησίας τρίτων, όπως και σε θέματα βιβλιογραφικής έρευνας και μελέτης. <br>    </font></p></div>  <div align="Left"></div>   <hr width="100%" size="2" align="Left"></div>  <br><br>      </body></html>